# محدودیت‌های تعامل Elm/JS

بسیاری از زبان‌های برنامه‌نویسی دارای یک رابط تابع خارجی یا FFI هستند که امکان فراخوانی مستقیم توابع در زبان میزبان را فراهم می‌کند. برای نمونه، Haskell می‌تواند به طور مستقیم توابع C را فراخوانی کند. سایر نمونه‌ها عبارتند از:

- فراخوانی مستقیم توابع C از Python
- فراخوانی مستقیم توابع Java از Closure
- فراخوانی مستقیم توابع Java از Scala

**Elm یک رابط تابع خارجی یا FFI با JavaScript ندارد.** امکان فراخوانی توابع دلخواه JavaScript در هر زمان وجود ندارد. با وجود مزایا و معایب مختلف در این رابطه، برخی توسعه‌دهندگان واقعا آن را دوست دارند، اما برای همه مناسب نیست! اگر در حال ارزیابی Elm برای استفاده تجاری هستید، به شدت توصیه می‌کنم که از [مثال‌های تعامل با جاوا اسکریپت](https://github.com/elm-community/js-integration-examples) دیدن کنید تا ببینید آیا پرچم‌ها، پورت‌ها و عناصر سفارشی می‌توانند همه نیازهای شما را پوشش دهند یا خیر.

چرا Elm انتخاب متفاوتی نسبت به سایر زبان‌های برنامه‌نویسی در این زمینه دارد؟

## مزایا و معایب

پورت‌ها به نوعی در تاریخ زبان‌های برنامه‌نویسی استثنایی هستند. دو استراتژی رایج برای تعامل بین دو زبان وجود دارد و Elm هیچ کدام از آن‌ها را انتخاب نکرده است:

1. **سازگاری کامل با نسخه قبلی:** برای نمونه، C++ یک پیاده‌سازی از C و TypeScript یک پیاده‌سازی از JavaScript است. این رویکرد بیشترین آزادی در عملکرد را دارد و به طور فوق‌العاده‌ای موثر بوده است. در حقیقت، همه در حال حاضر از زبان برنامه‌نویسی شما استفاده می‌کنند.
2. **رابط تابع خارجی یا FFI:** این امکان را می‌دهد که به توابع زبان میزبان به طور مستقیم دسترسی داشته باشید. برای نمونه، Scala می‌تواند به طور مستقیم توابع Java را فراخوانی کند. دوباره، این موضوع به طور قابل توجهی موثر بوده است.

این مسیرها برای پذیرش سریع‌تر و انعطاف‌پذیری بیشتر جذاب هستند، اما برای Elm به دو دلیل اصلی ایده‌آل نیستند:

1. **از دست دادن تضمین عملکرد.** یکی از بهترین ویژگی‌های Elm این است که دیگر نیازی به نگرانی درباره مجموعه‌ای از مشکلات عجیب و غریب ندارید. هیچ استثنای غافلگیرکننده‌ای برای گرفتن وجود ندارد و توابع نمی‌توانند داده‌ها را به روش‌های غافلگیرکننده تغییر دهند. فکر می‌کنم این ارزش اصلی Elm نسبت به زبان‌های جایگزین است، اما اگر بتوانیم به طور مستقیم جاوا اسکریپت را فراخوانی کنیم، همه این‌ها از بین می‌رود. آیا این بسته خطای زمان اجرا تولید می‌کند؟ کی؟ آیا مقادیری که به آن می‌دهم را تغییر می‌دهد؟ آیا نیاز به شناسایی آن دارم؟ آیا این بسته عوارض جانبی دارد؟ آیا پیام‌هایی به برخی سرورهای شخص ثالث ارسال می‌کند؟ آیا رمزهای عبور را ثبت می‌کند؟ بخش قابل توجهی از کاربران Elm به طور خاص به این زبان جذب شده‌اند زیرا دیگر نیازی به فکر کردن به این مسایل ندارند.
2. **سیل بسته‌های نرم‌افزاری.** تقاضای زیادی برای کپی مستقیم APIهای JavaScript به Elm وجود دارد. دو سال قبل از ایجاد `elm/html`، اطمینان دارم که اگر ممکن بود، کسی به تبدیل کد jQuery کمک می‌کرد. این موضوع در زبان‌های تابعی که به جاوا اسکریپت کامپایل می‌شوند، اما طراحی‌های تعامل سنتی‌تری دارند، قبلا اتفاق افتاده است. تا جایی که می‌دانم، سیل بسته‌های نرم‌افزاری به نوعی منحصر به زبان‌های کامپایل به جاوا اسکریپت است. برای نمونه، این موضوع درباره Python به هیچ وجه به این اندازه مطرح نیست، بنابراین فکر می‌کنم این مشکل، نتیجه فرهنگ و تاریخ منحصر بفرد اکوسیستم جاوا اسکریپت است.

با توجه به این مشکلات، پورت‌ها و عناصر سفارشی جذاب هستند زیرا به شما اجازه می‌دهند در حالی که بهترین بخش‌های Elm را حفظ می‌کنید، کارتان را در جاوا اسکریپت انجام دهید. بسیار خوب! از طرف دیگر، این بدان معناست که Elm نمی‌تواند از اکوسیستم جاوا اسکریپت برای بدست آوردن کتابخانه‌های نرم‌افزاری بیشتر استفاده کند. اگر دیدگاه بلندمدتی داشته باشید، فکر می‌کنم این واقعا یک نقطه قوت کلیدی است. در نتیجه:

1. **بسته‌ها برای Elm طراحی شده‌اند.** با افزایش تجربه و اعتماد به نفس جامعه کاربری Elm، شروع به مشاهده رویکردهای نوین در طراحی رابط کاربری و تجسم داده‌ها می‌کنیم که به طور یکپارچه با معماری Elm یا TEA و کل اکوسیستم کار می‌کنند. انتظار دارم این روند با سایر بخش‌ها نیز ادامه یابد!

2. **کد قابل حمل است.** اگر روزی کامپایلر خروجی x86 یا WebAssembly تولید کند، کل اکوسیستم به کار خود ادامه می‌دهد، اما سریع‌تر! پورت‌ها تضمین می‌کنند که تمام بسته‌های نرم‌افزاری به طور کامل به زبان Elm نوشته شوند و خود Elm به گونه‌ای طراحی شده است که خروجی کامپایلر بجز جاوا اسکریپت نیز قابل قبول باشد.

3. **بسته‌ها امن‌تر هستند.** زبان‌هایی مانند جاوا اسکریپت نگرانی‌های جدی امنیتی با بسته‌های نرم‌افزاری دارند. گزارش‌هایی از [سرقت اعتبارنامه‌ها](https://www.bleepingcomputer.com/news/security/compromised-javascript-package-caught-stealing-npm-credentials/) و [سرقت کلیدهای API](https://winbuzzer.com/2020/01/14/microsoft-discovers-an-npm-package-thats-been-stealing-unix-user-data-xcxwbn/) غیر معمول نیستند و هزینه دایمی بازبینی امنیتی را بر تمام بسته‌های نرم‌افزاری تحمیل می‌کنند. آیا آن‌ها یک keylogger به `window` اضافه می‌کنند؟ بسته‌های نرم‌افزاری Elm می‌توانند تضمین کنند که مجموعه کاملی از سواستفاده‌های امنیتی به سادگی نمی‌توانند اتفاق بیفتند، که اینکار منجر به کاهش هزینه‌های حسابرسی امنیتی و خطرات امنیتی می‌شود.

4. **بهینه‌سازی آسان‌تر است.** سبک کد حروجی در گذشته از نسخه‌ای به نسخه دیگر به طور قابل توجهی تغییر کرده است. برای نمونه، [نسخه 0.19](https://elm-lang.org/news/small-assets-without-the-headache) توانست اندازه فایل خروجی را به طور چشمگیری کاهش دهد. اینکار با (۱) تولید کد به گونه‌ای که بهتر با مینیفایرهای جاوا اسکریپت کار کند و (۲) استفاده از نمایش‌های زمان اجرای مختلف از نوع داده سفارشی بسته به سطح بهینه‌سازی انتخابی، انجام شده است. انتظار دارم این موضوع دوباره برای Code Slicing یا اگر یک قرارداد فراخوانی سریع‌تر برای Currying پیدا کنیم، تغییر کند. علاوه بر این، کامپایلر می‌تواند با اطمینان فرض کند که تمام کد خالص است، که ممکن است به آن اجازه دهد کد را به طور تهاجمی‌تری نسبت به سایر کامپایلرها جابجا کند. قفل شدن به یک قرارداد فراخوانی خاص در حال حاضر، احتمالا برخی از این بهینه‌سازی‌ها را غیرممکن می‌کند.

این مسیر، بسیار طولانی و دشوار است، اما زبان‌های برنامه‌نویسی برای بیش از ۳۰ سال زنده می‌مانند. آن‌ها باید از تیم‌ها و شرکت‌ها به مدت دهه‌ها حمایت کنند و وقتی به این فکر می‌کنم که Elm در ۲۰ یا ۳۰ سال آینده چگونه خواهد بود، فکر می‌کنم مزایا و معایب ناشی از پورت‌ها واقعا امیدوارکننده به نظر می‌رسند! سخنرانی من با موضوع [موفقیت چیست؟](https://youtu.be/uGlzRt-FYto) کمی کند شروع می‌شود، اما به این موضوع بیشتر می‌پردازد!

دوباره تکرار می‌کنم، این مسیر برای همه مناسب نیست! زبان‌های جایگزین زیادی وجود دارند که به جای آن یک FFI سنتی دارند و شما را تشویق می‌کنم که به آن زبان‌ها نگاه کنید اگر فکر می‌کنید آن مسیر ممکن است بهتر باشد. آیا اکوسیستم بسته‌های نرم‌افزاری به همان اندازه یکپارچه است؟ آیا بیشتر با خطای زمان اجرا مواجه می‌شوید؟ شاید، اما شاید انعطاف‌پذیری اضافی برای شما ارزشش را داشته باشد. بنابراین شما را تشویق می‌کنم که به [این نمونه‌های تعامل با جاوا اسکریپت](https://github.com/elm-community/js-integration-examples) نگاهی بیندازید تا تصمیم بگیرید آیا پرچم‌ها، پورت‌ها و عناصر سفارشی می‌توانند همه نیازهای شما را پوشش دهند یا خیر. اگر در حال بررسی Elm برای استفاده تجاری هستید، این موضوع بسیار مهم است!