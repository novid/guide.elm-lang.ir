---
title: بهینه‌سازی
description: مقدمه‌ای بر بهینه‌سازی در Elm و کاربردهای آن
icon: material/lightning-bolt
---

# بهینه‌سازی

دو نوع بهینه‌سازی اصلی در Elm وجود دارد: بهینه‌سازی عملکرد و بهینه‌سازی فایل خروجی:

- **بهینه‌سازی عملکرد** &mdash; کُندترین قسمت مرورگر وب، با فاصله‌ای بسیار زیاد، DOM است. تلاش زیادی کرده‌ام تا Elm را سریع‌تر کنم ولی بیشتر چیزها تاثیر قابل توجهی ندارند. استفاده از ساختار داده بهتر؟ ناچیز. کَش کردن نتایج محاسبات در مدل؟ ناچیز. _اکنون_ کد بدتر شده است. تنها چیزی که تفاوت بزرگی ایجاد می‌کند، استفاده از ماژول‌های `Html.Lazy` و `Html.Keyed` برای انجام عملیات کمتر روی DOM است.

- **بهینه‌سازی فایل خروجی** &mdash; اجرای برنامه در مرورگر وب به این معنی است که باید به زمان دانلود آن توجه کنیم. هر چه بتوانیم اندازه فایل خروجی را کوچک‌تر کنیم، سریع‌تر بر روی دستگاه‌های موبایل و شبکه‌های کُند بارگیری می‌شود. این کار، احتمالا از هر بهینه‌سازی عملکردی که انجام می‌دهید، مهم‌تر است! خوشبختانه، کامپایلر Elm کار بسیار خوبی در کوچک کردن حجم کد نهایی انجام می‌دهد، بنابراین نیازی نیست کار زیادی انجام دهید تا نتایج مناسبی به دست آورید.

هر دو مورد مهم هستند، بنابراین این فصل به بررسی چگونگی کارکرد این موارد می‌پردازد!

***

!!! abstract "یادداشت مترجم"

	به صورت پیشفرض، ابزارهای موجود در پلتفرم **Elm** برای بهینه‌سازی عملکرد و بهینه‌سازی فایل خروجی، نیاز اکثر پروژه‌های وب را بر طرف می‌کنند. اگر پروژه شما نیازمند بهینه‌سازی‌های بیشتری در این دو حوزه می‌باشد، پیشنهاد می‌کنم استفاده از ابزارهای دیگری مانند `elm-optimize-level-2` و `Parcel.js` را مد نظر قرار دهید. برای اطلاعات بیشتر در این زمینه، به منابع زیر مراجعه کنید:

	- [elm-optimize-level-2][elm-optimize-level-2]{: .external }
	- [Parcel.js][parceljs-elm]{: .external }

[elm-optimize-level-2]: https://github.com/mdgriffith/elm-optimize-level-2
[parceljs-elm]: https://parceljs.org/languages/elm